---
title: " Ahi! Un po' rude, direi... ;-)\t\t"
url: 326.html
id: 326
category:
  - Stampa
date: 2011-11-20 16:21:00
tags:
---

Ho visto la prima volta questo video qualche anno fa, e l'ho sempre ricordato come uno dei migliori esempi di comportamento rude nei confronti di una povera stampa :) \[caption id="attachment_315" align="aligncenter" width="430" caption="Clicca per avviare il video in una nuova finestra"\][![D-Roller video](http://localhost:8888/wp-content/uploads/2011/11/D-Roller_video.jpg "D-Roller video")](http://luminous-landscape.com/video_journal/QT_movs/LLVJ-16/Deroller.mp4 "Michael Reichmann de-curling a print")\[/caption\] Considero [Luminous Landscape](http://www.luminous-landscape.com "Michael Reichmann Luminous Landscape website") di Michael Reichmann uno dei siti di riferimento per la fotografia professionale e per il mondo della stampa: Reichmann è indipendente e soprattutto ha uno stile sobrio, posato. Per questo ho strabuzzato gli occhi quando gli ho visto fare \*quello\* ad una stampa... Voglio dire, si sentono i gemiti di sofferenza delle fibre della carta e del coating! Scrivo questo ora perché, la scorsa settimana, mi sono trovato letteralmente in lotta con una stampa di grande formato (164 x 230cm: siamo dovuti passare alla Hahnemuhle FineArt Baryta perché la PhotoRag era [momentaneamente non disponibile ](http://localhost:8888/2011/11/hahnemuhle-fa-marcia-indietro-sui-64/?lang=it "Hahnemuhle fa marcia indietro sui 64″"), e la FineArt è... particolarmente rigida), biecamente arrotolata come un tubo di stufa: mi è tornata in mente la performance di Michael. Ho mostrato il video all'artista per il quale stavo stampando e anche lui l'ha guardato come uno che stesse prendendo a ceffoni la mamma. E' vero, noi siamo tendenzialmente paranoici per quel che riguarda la qualità (ad esempio non si tocca la superficie della carta se non è assolutamente necessario - piccoli ritocchi con gli acrilici e poco più), certo che il colpo di matterello _à la Reichmann_ è veramente notevole :) Comunque, se ti interessa lo strumento (un po' caro, $250 all'epoca) che viene usato nel video, puoi [leggerne una recensione](http://www.luminous-landscape.com/reviews/accessories/d-roller.shtml "D-Roller product review"). **Nota Bene**: spero sia chiara l'innocente ironia che sottende il mio profondo rispetto per Michael Reichmann: del resto continuo a seguire regolarmente il suo sito anche dopo averlo visto brutalizzare una stampa in quel modo :)