---
title: " Post-Produzione nel business della Fotografia d'Arte Contemporanea (Intro)\t\t"
url: 659.html
id: 659
comments: false
category:
  - Post-produzione
date: 2012-01-17 14:36:14
tags:
---

Il mio lavoro principale è la Post-Produzione, in gran parte per un artista nel business della Fotografia d'Arte Contemporanea. Bizzarra nicchia, sotto molti aspetti - posso permettermi di dire dopo aver frequentato l'ambiente per diversi anni. E che richiede capacità particolari sia sotto l'aspetto comunicativo che tecnico, ho appurato passando attraverso altri progetti "normali" (perlopiù di prestampa per case editrici specializzate in pubblicazioni d'arte di lusso). Siccome in questi mesi ho deciso di lavorare meno e stare più vicino alla mia famiglia (che sta attraversando un momento un po' complicato per ragioni di salute), ho dovuto mettere in stand-by gran parte dei progetti non assolutamente necessari. Ne approfitto però per raccogliere in una serie di post il mio punto di vista sul lavoro di Post-Produzione in questa curiosa, affascinante e folle nicchia. Stay tuned!