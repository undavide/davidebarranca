---
title: " Come scaricare Photoshop CS6 beta da Adobe\t\t"
tags:
  - Adobe Prerelease Programs
  - Photoshop CS6
url: 152.html
id: 152
comments: false
category:
  - Photoshop @it
date: 2011-11-06 16:33:47
---

![Adobe logo](http://localhost:8888/wp-content/uploads/2011/11/adobe.gif) I primi screenshot di Photoshop CS6 beta stanno cominciando a circolare su internet, assieme a commenti e notizie. In larga parte si tratta di indiscrezioni, e gli utenti hanno scaricato e installato il software per vie... non propriamente autorizzate. Visto che esiste un modo perfettamente legale di accedere alle [pre-release di Adobe](https://www.adobe.com/cfusion/mmform/index.cfm?name=prerelease_interest "Adobe Prerelease Program"), te ne parlo qui perché mi sembra che in pochi sappiano come si fa - ed è davvero semplice! Una cosa sono torrent e i forum warez (che frequentavo anch'io tempo fa): ma se sei un utente di Photoshop o qualsiasi altro software Adobe, e vorresti provare in anteprima le nuove versioni, magari contribuendo con la tua opinione, il modo più efficace è fare domanda nella [pagina ufficiale degli Adobe Prerelease Programs](https://www.adobe.com/cfusion/mmform/index.cfm?name=prerelease_interest "Adobe Prerelease Programs"). E' gratis, è legale, non rischi niente. ![Adobe Prerelease Programs](http://localhost:8888/wp-content/uploads/2011/11/Prerelease.gif) Ti vengono richieste alcune informazioni, piuttosto generiche: che computer hai, quanta RAM, da quanti anni usi Photoshop, se te ne intendi o no, ecc. Ma non ti fare spaventare! Adobe ha bisogno del parere di tutte le categorie di utenti, anche di quelli meno esperti. E soprattutto, puoi spiegare per quali motivi ti piacerebbe partecipare alla pre-release: e probabilmente ne hai di ottimi. Essere un betatester ufficiale da' molti vantaggi:

1.  Puoi fare delle richieste! Gli ingegneri Adobe sono lì, leggono e rispondono nei forum riservati.
2.  Puoi far sentire la tua voce se qualcosa non ti piace, e suggerire come dal tuo punto di vista dovrebbe funzionare (e se siete in tanti a pensarla nello stesso modo... potrebbe cambiare davvero!)
3.  Hai tutto il supporto per l'installazione (e soprattutto la disinstallazione, che a volte non è banale) delle varie beta-release.

Più tutto il resto - contribuisci ai bug-report, vedi in anteprima che c'è di nuovo ed entri in contatto con professionisti di tutto il mondo. Non è fantastico?! ;) Ovviamente non è detto che la tua domanda venga accettata, ma tentare non costa nulla - per cui vai e prova!