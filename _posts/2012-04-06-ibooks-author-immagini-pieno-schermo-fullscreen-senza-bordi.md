---
id: 883
title: 'iBooks Author &#8211; Immagini a pieno schermo'
date: 2012-04-06T20:47:27+01:00
author: Davide Barranca
excerpt: Ci sono almeno tre modi diversi in iBooks Author di ottenere immagini a pieno schermo esportando un iBook per iPad, ognuno dei quali ha vantaggi e svantaggi.
layout: post
guid: http://www.davidebarranca.com/?p=883
permalink: /2012/04/ibooks-author-immagini-pieno-schermo-fullscreen-senza-bordi/
image: /wp-content/uploads/2012/04/iBooksAuthor-fullscreen.jpg
category:
  - Digital Publishing @it
  - iBooksAuthor @it
---
<div class="pf-content">
  <p>
    <img style="border-width: 0px;" src="/wp-content/uploads/2012/04/iBooksAuthor-fullscreen.jpg" alt="IBooksAuthor fullscreen" width="570" height="447" />Una delle più interessanti (e ovvie) possibilità degli iBooks è l&#8217;ingrandimento delle immagini a pieno schermo, in modo che anche le più piccole illustrazioni a piè pagina possano essere apprezzate ad alta risoluzione. Peccato che esistano almeno tre modi diversi di farlo in <em>iBooks Author</em>, ognuno coi suoi pro e contro: perché <em>pieno schermo</em> e <em>senza bordi</em> non sono proprio sinonimi.
  </p>

  <p>
    <!--more-->
  </p>

  <p>
    <img style="float: left; border-width: 0px;" src="/wp-content/uploads/2012/04/iBooksAuthor-insertImage.jpg" alt="IBooksAuthor - Insert Image" width="300" height="427" />
  </p>

  <h3>
    Immagini
  </h3>

  <p>
    Ti sarai accorto che non c&#8217;è una voce nei menu per le immagini. E&#8217; possibile trascinare direttamente nel documento un file JPG, o PNG se ti interessa la trasparenza, dal Finder o dal pannello <em>Media</em>, oppure <em>Inserisci &#8211; Scegli&#8230;</em> (Command Shift V). Come in <em>Pages</em>, puoi ridimensionare, spostare, ecc. In questo modo però un&#8217;immagine resta ancorata alla pagina e non potrà essere ingrandita su iPad, per quanto i tuoi utenti la sfreghino con le dita nel tentativo di azzeccare la <em>gesture</em> giusta. Devi trasformare l&#8217;immagine in un <em>Widget</em>.
  </p>

  <h3>
    Widget Immagine
  </h3>

  <p>
    <img class="alignright size-full wp-image-828" style="border-width: 0px;" src="/wp-content/uploads/2012/04/InspectorWidget.png" alt="Inspector - Widget" width="230" height="422" srcset="/wp-content/uploads/2012/04/InspectorWidget.png 230w, /wp-content/uploads/2012/04/InspectorWidget-150x275.png 150w, /wp-content/uploads/2012/04/InspectorWidget-163x300.png 163w" sizes="(max-width: 230px) 100vw, 230px" />In iBooks Author, seleziona l&#8217;immagine e apri il tab <em>Widget</em> del pannello <em>Impostazioni</em> (se non è visibile, clicca la &#8220;i&#8221; bianca su sfondo blu nella Toolbar).
  </p>

  <p>
    Seleziona almeno il check del <em>Titolo</em> o della <em>Caption</em> (didascalia), oppure entrambi, in modo da trasformare l&#8217;immagine in un widget vero e proprio. Hai la possibilità di aggiungere un <em>Label</em> (etichetta) al titolo, scegliendo dal menu a discesa la definizione più corretta (Diagramma, Figura, Galleria, Illustrazione, Immagine, Interattiva, Video, Review), abilitando la numerazione automatica (ad esempio: <em>Fig. 1.1</em>).
  </p>

  <p>
    Se non ti preme avere un titolo o una didascalia, cancella il testo presente nell&#8217;editor e lascia il campo vuoto. Nota bene: il <em>Label</em> non è vincolato al tipo di widget (è permesso, e non crea alcun problema, avere un&#8217;immagine che si chiama <em>Video 1.0</em>, ad esempio).
  </p>

  <p>
    <img class="alignright" style="border-style: initial; border-color: initial; margin-left: 10px; border-width: 0px;" src="/wp-content/uploads/2012/04/InspectorFullscreen1.png" alt="InspectorFullscreen" width="230" height="110" border="0" />
  </p>

  <p>
    Il tab <em>Interazione</em> (accanto a <em>Layout</em>) mostra un promettente checkbox <em>Full-screen only</em>. Ogni tutorial o articolo che ho trovato suggerisce di selezionarlo. Non fa nessuna differenza, anzi a dire il vero non ho capito a che serva, visto che le immagini sull&#8217;iPad vanno a pieno schermo con un doppio tap ugualmente:
  </p>

  <p>
    <img style="margin-left: auto; margin-right: auto; border-width: 0px;" src="/wp-content/uploads/2012/04/iBooksAuthor-semiFullscreen.jpg" alt="IBooksAuthor semiFullscreen" width="570" height="447" border="0" />
  </p>

  <p>
    Eppure, sebbene l&#8217;immagine sia a <em>pieno schermo</em>, non è <em>senza bordi</em>, lasciando spazio ai testi. Se per qualche (buona) ragione vuoi che le tue immagini non siano mai ridimensionate in alcun modo, la dimensione massima ottenibile per questo tipo di visualizzazione è di <strong>2008 x 1319 px</strong>, quindi in questo caso è inutile produrre immagini più grandi. Un bordo di almeno 20 px è sempre e comunque mantenuto, e l&#8217;immagine ha un passepartout bianco. Non ho trovato ancora il modo di cambiare il colore.
  </p>

  <h3>
    Widget Galleria
  </h3>

  <p>
    Una vera immagine a pieno schermo può essere ottenuta attraverso il widget <em>Galleria</em>. Clicca sul pulsante <em>Widget</em> nella toolbar e seleziona <em>Galleria</em>, oppure passa dal menu <em>Inserisci &#8211; Widget &#8211; Galleria</em>. Si tratta di uno slideshow, una proiezione di più immagini, rappresentata sulla pagina da un unico segnaposto (sia le icone che le didascalie personalizzate sono opzionali): con un doppio tocco si passa a pieno schermo (senza bordi), e scorrendo con un dito si naviga attraverso le immagini. È possibile realizzare una Galleria fatta di una sola ed unica immagine:
  </p>

  <p>
    <img style="margin-left: auto; margin-right: auto; border-width: 0px;" src="/wp-content/uploads/2012/04/iBooksAuthor-GalleryFullscreen.jpg" alt="IBooksAuthor GalleryFullscreen" width="570" height="447" border="0" />
  </p>

  <p>
    Un tocco sull&#8217;immagine e sia titolo che didascalia scompaiono. Qual è il problema, dunque?
  </p>

  <p>
    <img class="alignleft" style="border-style: initial; border-color: initial; margin-bottom: 30px; border-width: 0px;" src="/wp-content/uploads/2012/04/iBooksAuthor-GalleryWidget.jpg" alt="IBooksAuthor GalleryWidget" width="300" height="285" border="0" />Non che il titolo sia <em>Galleria</em> e invece si tratti di un&#8217;immagine (puoi cambiarlo dal menu a discesa <em>Label</em>). Lo screenshot a sinistra viene da iBooks Author, e mostra due frecce grigie sotto l&#8217;immagine, per la navigazione. Non appaiono su iPad se la <em>Galleria</em> contiene una sola immagine, eppure tutto il widget mantiene quell&#8217;altezza, rovinando la composizione della pagina con un&#8217;incomprensibile spaziatura bianca in basso. A me infastidisce.
  </p>

  <p>
    Se per te non è grave, hai trovato la soluzione migliore: un vero pieno schermo, senza bordi, con titolo e didascalia opzionale &#8211; e un piccolo difetto di design.
  </p>

  <h3>
    Widget Immagine Interattiva
  </h3>

  <p>
    Serve ad ingrandire l&#8217;immagine in punti predefiniti, che di solito contengono didascalie personalizzate: così come puoi aggiungere una <em>Galleria</em> di un&#8217;immagine sola, è possibile inserire una <em>Immagine Interattiva</em> senza alcuna vista extra né ingrandimenti. Aggiungi il widget e cancella le viste di default nel tab <em>Widget</em> del pannello <em>Impostazioni</em>. Questo è il risultato finale dell&#8217;ingrandimento su iPad:
  </p>

  <p>
    <img style="margin-left: auto; margin-right: auto; border-width: 0px;" src="/wp-content/uploads/2012/04/iBooksAuthor-InteractiveImage.jpg" alt="IBooksAuthor InteractiveImage" width="570" height="447" border="0" />
  </p>

  <p>
    E&#8217; privo di titolo e didascalia &#8211; che potrebbero invece servirti.
  </p>

  <p>
    <img style="float: left; border-width: 0px;" src="/wp-content/uploads/2012/04/iBooksAuthor-InteractiveImageProblem.jpg" alt="IBooksAuthor InteractiveImageProblem" width="300" height="327" border="0" />
  </p>

  <p>
    Eppure il problema più grave a mio parere è che, in iBooks Author, è praticamente impossibile ridimensionare l&#8217;immagine con lo slider per farla stare dentro al box del widget (o ridimensionare opportunamente pure quello) se non al quindicesimo tentativo e con molta fortuna, evitando che rimangano barre bianche ai bordi. Ti ricordo di cliccare sul pulsante blu (<em>Set View</em> nell&#8217;immagine) per confermare la scelta, altrimenti il widget tornerà al livello di zoom predefinito.
  </p>

  <p>
    Ho lavorato con iBooks Author per alcuni giorni ormai, credo sia un ottimo software: per essere alla versione 1.1. Ha molti bug, il più noioso a mio parere è <del datetime="2012-04-08T14:56:27+00:00">l&#8217;impossibilità di aggiungere immagini segnaposto nelle pagine mastro</del> (<strong>AGGIORNAMENTO</strong>: per farlo, occorrono due passaggi, io saltavo il secondo. 1) <em>Formato &#8211; Avanzato &#8211; Definisci come immagine segnaposto</em>. 2) Nel pannello <em>Impostazioni</em>, scegli <em>Impostazioni layout</em> e sotto Oggetto layout seleziona il checkbox <em>Modificabile su pagine che utilizzano questo layout</em>).
  </p>

  <p>
    Spero che le prossime versioni sistemino i vari problemi, ma soprattutto spero di vedere aggiornamenti frequenti da parte di Apple: iBooks Author può avere un brillante futuro!
  </p>

  <p>
    &nbsp;
  </p>

  <p>
    <em>[Il copyright della fotografia è di <a href="http://www.bigano.com" target="_blank">Roberto Bigano</a>]</em>
  </p>
</div>
